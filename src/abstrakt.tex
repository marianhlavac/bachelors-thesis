Tato práce se zabývá zefektivněním procesu seznámení uživatelů s
virtuální realitou, v prostředí nově vzniklých heren virtuální reality.
Za cíl si klade předat informace, které sděluje obsluha zákazníkům,
rychlou a zároveň plnohodnotnou formou prostřednictvím aplikace spuštěné
přímo ve virtuální realitě. Jelikož se tématicky práce týká relativně
nového trendu -- virtuální reality, pracuje s moderní, atraktivní a pro
někoho nepříliš běžnou hardwarovou i softwarovou výbavou. Výsledkem
práce je analýza, návrh aplikace a její realizace, společně s testováním
v reálném prostředí herny virtuální reality.

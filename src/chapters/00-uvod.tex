Virtuální realita (zkracována jako VR) je bezesporu novým trendem
v~oblasti informačních technologií. Protože je zatím tato technologie běžným
lidem méně dostupná (zejména kvůli pořizovacím nákladům), vznikly ve větších městech nové podniky, které
zprostředkovávají zážitky ve virtuální realitě za zlomek ceny celého
systému. Lze si tak zakoupit zážitek ve virtuální realitě bez nutnosti znalosti systémů virtuální reality, zajištění
dostatečného výpočetního výkonu, výběru a nákupu aplikací pro virtuální
realitu kompatibilní s~konkrétním systémem a konfigurace virtuální reality. Tyto podniky se označují jako \emph{herny virtuální reality}. \autocite{herny}

Návštěvníci kladou na takové podniky jisté požadavky, na které
systémy virtuální reality nejsou v~současné době plně připraveny.
Uživatelské rozhraní softwaru je navrženo spíše na jednoho dlouhodobého
uživatele, který měl prostor systému porozumět, což je nevhodné
v~situaci, kde se uživatel s~virtuální realitou setkává poprvé a
v~omezeném čase, na který mu byl systém zapůjčen.

\section{Co je virtuální
realita}\label{co-je-virtuuxe1lnuxed-realita}

Pojem virtuální realita označuje technologii prezentace prostředí pomocí
replikace lidských smyslů tak, aby simulovala přítomnost uživatele
v~takovém prostředí. Často se virtuální realitou označuje i samotné
prostředí. Technologie tak vytváří iluzi reálného alternativního světa. \autocite{ovr}

Konkrétní definici virtuální reality v~angličtině: ,,a realistic and
immersive simulation of a three-dimensional 360-degree environment,
created using interactive software and hardware, and experienced or
controlled by movement of the body'' \autocite{vrdef} lze přeložit jako ,,realistická a
pohlcující simulace trojrozměrného 360 stupňového prostředí tvořeného
pomocí interaktivního softwaru a hardwaru ovládaného pohybem lidského
těla''.

\begin{figure}[b]
\centering
\includegraphics[width=8cm]{src/assets/virtual-boy.jpg}
\caption{Virtuální realita z~roku 1995 --- Virtual Boy\autocite{virtualboypic}}
\end{figure}

Uživatel virtuální reality se může v~prostředí typicky rozhlížet,
procházet se (v~různě omezené míře) a interagovat s~vyobrazenými
objekty. Virtuální realita nalézá uplatnění v~průmyslu, lékařství,
sportu, armádě a nevyhnutelně také i v~zábavním průmyslu. \autocite{vrusage}

Počátky virtuální reality sahají až do 50. let 18. století, kdy se
experimentovalo s~různými stereoskopickými displeji a zprostředkováním
jevů ostatních lidských smyslů. Nejranějším známým příkladem virtuální
reality je přístroj zvaný \emph{Sensorama}, který byl schopen zobrazovat
trojrozměrné stereoskopické obrázky, přehrávat zvuk prostředí a
vypouštět aromatické látky tak, aby byl zážitek pohlcující. \autocite{oldvr}

Na počátku 20. století se objevily další příklady pohlcujících zážitků
virtuální reality. Za zmínku stojí projekční místnost \emph{The Cave},
mezi koncové uživatele nikdy nerozšířený \emph{Sega VR Headset}, či
stejně nepříliš úspěšný \emph{Virtual Boy} od společnosti
\emph{Nintendo}.

\section{Virtuální realita
v~současnosti}\label{virtuuxe1lnuxed-realita-v-souux10dasnosti}

V~současnosti je virtuální realita tvořena typicky pomocí počítačem
generované trojrozměrné grafiky a zvuku, snímání pohybu a snímání polohy
lidského těla. Uživateli je zážitek zprostředkován pomocí náhlavní
soupravy, která vykresluje obraz, přenáší zvuk a snímá polohu hlavy
uživatele.

V~rámci této technologie vznikají celé systémy virtuální reality,
které disponují různými vlastnostmi, různými technologiemi simulace a
různou kvalitou simulace. Některé systémy míru a kvalitu simulace
doplňují snímáním celého lidského těla, či částí jeho končetin, např.
pomocí ovladačů pro ruce. Snímány mohou být i polohy fyzických předmětů v~prostoru, či
různých jiných ovladačů. 

Systémy se liší i technologií snímání.
Některé používají infračervené světlo a kamery, jiné zase laserové
snímání. Virtuální realita pro některá mobilní zařízení například
využívá pouze gyroskopických senzorů.

Velkou roli v~technologii virtuální reality hraje, mimo kvalitní a rychlé gyroskopy,
také počítačový výkon. Právě kvůli virtuální realitě začal v~poslední
době převažovat trend nových ,,VR ready'' počítačových komponent, které jsou
přizpůsobeny k~výpočtu obrazu z~dvou úhlů pro efekt stereoskopie. \autocite{vrtech}

\section{Systém HTC Vive}\label{systuxe9m-htc-vive}

Systém \emph{Vive} vyvinutý společností \emph{HTC} je v~současnosti jedním z~nejoblíbenějších systémů pro virtuální realitu. \autocite{vivepopular} Současně
s~\emph{HTC} se na jeho vývoji podílela společnost \emph{Valve}, která současně stojí za jednou z~největších platforem pro digitální
distribuci počítačových her --- \emph{Steam}.

Systém \emph{HTC Vive} se skládá z~náhlavní soupravy s~OLED displejem
o~rozlišení 2160x1200 pixelů, dvou ovladačů do ruky s~gyroskopickými senzory,
senzory detekce pozice v~prostoru, pěti tlačítky, dotykovou plochou a
haptickou odezvou. \autocite{vivespec} Díky laserovému snímání je možné velmi přesně snímat
relativně velký prostor v~místnosti, ve které se může uživatel volně
pohybovat. V~České republice je k~současnému datu systém dostupný za
přibližně 24 tisíc korun. \autocite{viveprice} Koncovým zákazníkům se stal dostupným v~dubnu
roku 2016. Pro tento systém bude navržena aplikace této závěrečné práce.

\begin{figure}[h!]
\centering
\includegraphics[width=12cm]{src/assets/vive-pre.jpeg}
\caption{Systém virtuální reality HTC Vive a jeho ovladače\autocite{htcvivepre}}
\end{figure}

\newpage

\section{Platforma Steam a SteamVR}\label{platforma-steam-a-steamvr}

Protože se na vývoji systému \emph{HTC Vive} podílela společnost
\emph{Valve}, je více než logické, že \emph{HTC Vive} je úzce spjat
s~jí vybudovanou platformou.

Hry a aplikace určené pro tento systém jsou tak primárně distribuovány skrze \emph{Steam}. VR aplikace určené pro systém \emph{HTC Vive}
jsou pak podpořeny specializovanou platformou \emph{SteamVR}. Ta je
určena pro práci s~hardwarem virtuální reality a jeho komunikaci
s~počítačem. Je založena na open-source knihovně \emph{OpenVR}. V~současné
době podporuje primárně systém \emph{HTC Vive} a~v~nedávné době byla
přidána experimentální podpora systémů \emph{Oculus Rift} a~\emph{OSVR}. \autocite{steamvrsupports}

\emph{SteamVR} má na starosti spojení všech ovladačů a jejich
rozpoznání, a umožňuje systém z~počítače ovládat (provést restart či
nastavení). V~prostředí virtuální reality pak poskytuje možnost
konfigurace systému, zajišťuje, aby uživatel neopustil vyhrazený prostor
pro pohyb a další podpůrné funkce důležité pro nerušené zážitky ve
virtuální realitě.

\section{OpenVR}\label{openvr}

\emph{OpenVR} je multi-platformní API rozhraní vyvíjené společností Steam,
které umožňuje snadný a rychlý přístup k~hardware virtuální reality
různých výrobců. Poskytuje určitou míru abstrakce k~tomu, aby vývojáři
měli přístup k~jednotnému rozhraní bez závilosti na tom, jakého výrobce
systém právě používají.
